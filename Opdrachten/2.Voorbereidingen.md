# Voorbereidingen

Terwijl de computer aan het werk is, kunnen jullie soms ook alvast andere nuttige dingen doen. Probeer altijd eerst te begrijpen wat de computer aan het doen is en wat de eerstvolgende stap is als de computer klaar is. Heb je dan nog tijd over, ga dan naar dit bestand om de volgende opdrachten te doen.


Allereerst willen we wat beter weten wie onze patiënten nu eigenlijk zijn. Zoals gezegd, zijn de patiënten een combinatie van twee klinische studies: de BioSHiFT en TRIUMPH studie.

1. Scroll door de [BioSHiFT](https://github.com/mvvugt/U-Talent_GWAS/blob/main/Literatuur/Bioshift_study.pdf) en [TRIUMPH](https://github.com/mvvugt/U-Talent_GWAS/blob/main/Literatuur/TRIUMPH_study.pdf) studie.
2. Lees de introductie en de tekst onder de kopjes door waar informatie over de patiënten en het studie ontwerp staat.
3. Lees ook de geregistreerde informatie op de volgende pagina's:
  * [BioSHiFT](https://www.clinicaltrials.gov/ct2/show/NCT01851538?term=NCT01851538&draw=2&rank=1)
  * [TRIUMPH](https://www.trialregister.nl/trial/1783)


Verder gaan we op zoek naar SNPs die in andere studies al geassocieerd zijn met hartfalen.
1. Lees de introductie en het eerste kopje van de resultaten van de meest recente [studie](https://github.com/mvvugt/U-Talent_GWAS/blob/main/Literatuur/Shah-2020-Genome-wide-association-and-mendeli.pdf) naar hartfalen.
2. Maak een lijstje (in excel bijvoorbeeld) met de SNPs die deze studie gevonden heeft.
  * We hebben zoveel mogelijk informatie nodig, maar schrijf vooral de volgende gegevens op:
    * rsID-nummer
    * chromosoom
    * locatie
    * gen
    * allelen
    * p-waarde
    * korte informatie over de studie (hoeveel mensen, welke populatie)
    * een verwijzing (link/referentie) naar de studie
3. Kijk in de (introductie en) referenties of je studies kunt vinden die soortgelijk onderzoek hebben gedaan.
4. Gebruik deze studies, (Google scholar)[https://scholar.google.com/] en (Pubmed)[https://pubmed.ncbi.nlm.nih.gov/?otool=inluulib] om nog meer studies te vinden.

:bangbang: Als je van een studie de volledige tekst niet kunt downloaden, kan ik misschien helpen die wel te krijgen.

5. Mocht je nog meer tijd overhebben, probeer gelijk te bekijken of er ook een biologisch mechanisme genoemd wordt waardoor de SNP/het gen een invloed zou kunnen hebben op hartfalen.
