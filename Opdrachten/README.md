# De Opdrachten

Op deze pagina vinden jullie alle opdrachten en instructies voor het project.
Het handigste is als je dit naar je computer downloadt, want als je dan het R-project `Opdrachten.Rproj` opent op je eigen computer, maakt dat het allemaal wat makkelijker.

## Inhoud

Als het goed is, spreekt het allemaal redelijk voor zich, maar alsnog hierbij een klein overzichtje van wat jullie deze dagen gaan doen. Het nummer voor de bestanden wijst ook naar de dag waarop jullie waarschijnlijk de meeste tijd aan dit onderdeel van het project besteden.

* Dag 1 en 2 - QC en voorbereiding
  * data en software klaarmaken
  * kwaliteitscontrole van de data
  * goede voorbereiding is het halve werk
  * interesante SNPs opzoeken
* Dag 3 - Analyse
  * de analyse wordt gerund
  * bedenk wat je kunt verwachten
* Dag 4 - Verwerking en interpretatie
  * interpreteren resultaten
  * begrijpen mechanismes
  * literatuur vergelijken met eigen resultaten


## Dag 1 en 2 - QC en voorbereiding

Voor we echt gaan beginnen moeten we een paar dingen controleren. Allereerst gaan jullie, naast R, met nog een type software werken, zogenaamd plink. Zorg ervoor dat deze [gedownload](http://zzz.bwh.harvard.edu/plink/download.shtml) is op de computer waarop je gaat werken. Het handigste is, om een mapje aan te maken waarin dit programma staat en waar je ook je data in zet, dat scheelt een hoop werk. (Als je ervoor hebt gekozen om alles van deze website te downloaden, zou je ervoor kunnen kiezen om de data en software samen in het mapje `Data` te zetten bijvoorbeeld). De data stuur ik jullie via beveiligde mail, omdat dit zeer privacy-gevoelig is.

Als alles klopt, kunnen jullie nu aan de slag met het bestand `1.QC.md`.
