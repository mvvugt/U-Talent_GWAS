# Verwerking en Interpretatie

De resultaten zijn binnen! Goed gedaan!
Nu willen we natuurlijk weten waarom deze SNPs een rol zouden kunnen spelen in hartfalen. Normaalgesproken is dit nog een flinke taak. SNPs liggen heel vaak namelijk helemaal niet in een gen, maar erbuiten! Soms zit een SNP buiten een gen, maar is het sterk in LD met een positie binnen een gen, waardoor het een aanwijzing is voor een mutatie in een gen. Door deze (niet gedetecteerde) mutatie, verandert het eiwit dan en dan ontstaat er een (verhoogde kans op) ziekte. In andere gevallen zit de gedetecteerde SNP buiten een gen en heeft het een regulatoire functie. Dan zorgt het er bijvoorbeeld voor dat het gen dat het dichtst in de buurt van deze SNP ligt, minder tot uitdrukking gebracht wordt, waardoor het eiwit in lagere mate aanwezig is dan waarschijnlijk goed is voor het lichaam. 

## De resultaten begrijpen

In jullie output staan veel kolommen. Zorg ervoor dat je begrijpt wat elke kolom betekent. Zoals gezegd, is de p-waarde een manier om te kijken of de SNP geassocieerd is met hartfalen. Hoe lager de p-waarde, hoe lager de kans dat de SNP toevallig verschilt tussen de case en control groep, en dus meer bewijs voor een echt verband tussen deze SNP en hartfalen. Voor de biologische interpretatie is de odds ratio (OR) belangrijker. Bekijk deze [powerpoint](http://courses.washington.edu/b516/lectures_2009/Odds_Ratios.pdf) over odds ratios en probeer te begrijpen wat er uitgelegd wordt (gebruik ook [Wikipedia](https://nl.wikipedia.org/wiki/Odds_ratio)).

> Q1. Vat kort samen wat OR betekent en leg uit wat dit betekent voor jullie meest significante SNPs.

## Informatie over de SNPs

We gebruiken de [NCBI SNP database](https://www.ncbi.nlm.nih.gov/snp/) om meer te weten te komen over de SNPs. Doe het volgende dus voor elke SNP die je nader wilt onderzoeken.
1. Ga naar de website en kopieer de waarde voor de kolom `SNP` in de zoekbalk
2. Open het juiste zoekresultaat en lees de informatie die je ziet
3. Ga naar het tabblad `Frequency` en vergelijk dit met wat jullie gevonden hebben
4. Kopieer het rsID nummer en zoek in [Google Scholar](https://scholar.google.com/) dit rsID met de term `heart failure`
5. Kopieer het rsID nummer in de [GWAS catalog](https://www.ebi.ac.uk/gwas/home), de verzameling GWAS-resultaten
6. Ga door de zoekresultaten van beide zoekopdrachten heen om te zien of er wat interessants bij staat over de SNPs die je gevonden hebt
  * Check de resultaten om te zien of jullie SNP getest is en significant was (meestal houden we als p-waarde drempel `5*10-8` aan, maar schrijf de p-waarde op!)
  * Lees de stukjes van de introductie en discussie door die over jullie SNP gaan en zie of je iets kunt vinden over de functie
  * Vat dit samen (ook al snap je misschien niet alles)
  * Kijk bij de referenties naar verduidelijking of meer informatie over de functie en vat ook dit samen

Probeer per SNP minstens vier publicaties te vinden met informatie over het gen en probeer de volgende vragen te beantwoorden.
1. Welk gen ligt het dichtstbij de SNP en/of wordt door de gelezen literatuur als meest waarschijnlijk genoemd voor een verband met hartfalen?
2. Probeer tabel 1 uit de publicatie van Shah na te maken voor alle SNPs uit jullie resultaten met een `p < 0.05`
3. Beschrijf kort wat de studies gedaan hebben die ook jullie SNPs getest hebben
4. Beschrijf met welke ziektes/aandoeningen de SNPs in verband gebracht zijn en hoe dit gerelateerd zou kunnen zijn aan hartfalen
4. Vat per gen samen wat de functies zijn in het menselijk lichaam (ook al is het misschien niet direct hart-gerelateerd)
5. Vat per gen samen of er ook nog onderzoek gedaan is in dieren en wat daar de resultaten van zijn
6. Kijk of er (schematische) afbeeldingen zijn die de functie toelichten

## Verslag

In jullie verslag zou ik de volgende informatie verwachten. Kijk v贸贸r jullie vertrek op vrijdag of je in ieder geval de benodigdheden hebt om deze informatie te vinden. Natuurlijk ben ik beschikbaar voor vragen, maar alles wat je nu kunt doen, is natuurlijk mooi meegenomen.
1. Algemene informatie over jullie studiegroep
  * Wat voor mensen zitten er in jullie groep?
  * Hoe is de informatie verzameld?
  * Een tabel met algemene informatie over de groep, per categorie (Case/Control)
2. Algemene informatie over hartfalen
  * Wat is het?
  * Wat zijn risicofactoren voor hartfalen?
  * Waarom genetisch onderzoek naar hartfalen?
3. Informatie over jullie methode
  * Een korte beschrijving van de kwaliteitscontrole (vooral ook waarom!)
  * Figuren met uitleg over de kwaliteitscontrole
  * Een korte beschrijving van wat associatie inhoudt
4. Uitleg over de betrokkenheid van jullie vondsten tot hartfalen
  * Zie de vragen bij `Informatie over SNPs`
5. Wat voor onderzoek zouden jullie aanbevelen om nog meer te weten te komen over hartfalen en de genetische component?

### Tabel 1 en 2

In bijna alle publicaties, waarin een soortgelijke methode wordt toegepast als jullie gedaan hebben, zijn twee hele belangrijke tabellen te vinden. Tabel 1 is meestal de algemene tabel over de studiegroep. Deze kunnen jullie maken met het bestand `Table1_data.tsv` dat ik jullie gestuurd heb. Open het R-bestand `4.Verwerking_Interpretatie.R` in RStudio en volg de instructies om de tabel te maken.

Als deze gemaakt is, open het weer in Excel en maak hem mooi. Deze tabel mag niet ontbreken in jullie verslag!

> Q2. Beschrijf kort wat voor opvallende dingen je ziet in de tabel (Hint: wat zouden de p-waardes kunnen betekenen?)

Tabel 2 hebben jullie waarschijnlijk al gemaakt en bevat de informatie van de SNPs.

## Afsluiting

Met deze informatie kunnen jullie al een heel groot begin maken met de interpretatie en dus de conclusies van het verslag. V贸贸r jullie vertrekken zou ik dan ook graag een korte samenvatting horen van jullie verslag. Geen zorgen als dingen nog niet helemaal af zijn, het gaat mij erom dat ik kan zien dat jullie op de goede weg zijn. Het zou handig zijn als jullie dit doen aan de hand van de opsomming onder het kopje `Verslag`. Kies er dus bijvoorbeeld voor om een paar vragen alvast goed aan mij uit te leggen en benoem de anderen slechts heel kort met een voorstel. Het is dus een soort oefenpresentatie (die niet beoordeeld wordt!) om te kijken waar jullie op dat moment staan en wat jullie nog nodig hebben voor het verslag als jullie er thuis aan moeten werken.
